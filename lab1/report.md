# Комп'ютерні системи імітаційного моделювання
## Лабораторна робота №1. Опис імітаційних моделей та проведення обчислювальних експериментів


# СПм-24-3 Семитоцький Давид Олегович
<br>

Модель [Urban Suite - Pollution](http://www.netlogoweb.org/launch#http://www.netlogoweb.org/assets/modelslib/Curricular%20Models/Urban%20Suite/Urban%20Suite%20-%20Pollution.nlogo)
<br>

### 1.1 Мета роботи
Ознайомитись з готовими моделями з різних предметних областей реального світу, які пропонуються середовищем мультиагентного імітаційного моделювання NetLogo.  
Навчитися описувати модель та проводити обчислювальні експерименти для дослідження її роботи.
<br>

# Вербальний опис моделі
Ця модель досліджує взаємодію між трьома ключовими компонентами замкненої екосистеми: людьми, деревами та забруднювачами, що поводяться як хижі агенти. Модель демонструє, як забруднення впливає на виживання та відтворення людей, а також як дії людей можуть пом’якшувати рівень забруднення через висадку дерев.

Система вважається стабільною, якщо чисельність населення людей, кількість дерев та рівень забруднення коливаються, але зберігаються в межах, які дозволяють екосистемі існувати тривалий час. Якщо ж коливання стають нерегулярними або надто різкими, одна або кілька популяцій можуть повністю зникнути, що свідчить про нестабільність системи.

У моделі передбачається, що електростанції постійно генерують забруднення, яке поширюється по всій території. Люди, перебуваючи в зоні високого забруднення, втрачають здоров’я і рідше відтворюються. Дерева, навпаки, очищують навколишнє середовище, але не здатні розмножуватися та мають обмежений термін життя. Таким чином, люди одночасно є «жертвами» забруднення та «стимуляторами» очищення довкілля.

Модель дозволяє спостерігати, як народжуваність, кількість електростанцій та швидкість забруднення впливають на довговічність популяції людей. Залежно від параметрів, екосистема може або досягати тимчасової рівноваги, або швидко руйнуватися, демонструючи складну природу взаємозалежностей у системі «люди — довкілля — забруднення».

# Керуючі параметри
До керуючи парметрів можно віднести наступні
- INITIAL-POPULATION визначає початкову кількість людей у моделі;
- BIRTH-RATE ймовірність того, що людина народить дитину за один такт моделі. Людина може відтворюватися лише тоді, коли її рівень здоров’я ≥ 4;
- PLANTING-RATE ймовірність того, що людина посадить дерево під час одного такту. Дерева живуть 50 років і не відтворюються;
- POWER-PLANTS кількість електростанцій, які створюються на початку моделювання;
- POLLUTION-RATE швидкість генерації забруднення кожною електростанцією.

# Внутрішні параметри
До внутрішніх парметрів можна віднести наступне 
- health - внутрішній стан кожного агента (і людини, і дерева). У людей цей параметр зменшується на кожному кроці через старіння та вплив забруднення; якщо рівень здоров’я падає до 0, агент помирає. У дерев здоров’я також зменшується щокроку під час очищення забруднення;
- pollution - значення забруднення для кожної клітинки. Воно змінюється щокроку завдяки дифузії, забрудненню від електростанцій та очищенню деревами. Високе значення pollution негативно впливає на здоров’я людей; 
- is-power-plant? - внутрішній логічний параметр клітинки, який визначає, чи є вона електростанцією. Від цього залежить, чи генерується в ній фіксований обсяг забруднення;
- pcolor - внутрішній технічний параметр клітинок, який відповідає за візуальне відображення рівня забруднення та дерев, але не впливає на поведінку моделі;
- кількість агентів (людей та дерев) - внутрішні показники, що відображають поточну чисельність людей та дерев на кожному кроці симуляції. Ці значення не задаються користувачем, але постійно змінюються внаслідок народжуваності, смертності та посадки дерев.

# Показники системи
Система має три основні показники роботи, а саме: кількість людей, кількість дерев та загальний рівень забруднення. Ці три параметри відображають поточний стан екосистеми та безпосередньо впливають один на одного.

# Недоліки системи
До недоліків моделі можна віднести кілька моментів, таких як:
- не враховується різний вплив типів забруднення на людей;
- немає взаємодії між людьми, наприклад конкуренції за ресурси; 
- очищення середовища деревами спрощене і не враховує реального росту дерев;
- не враховані зовнішні фактори, як погода чи сезонні зміни, які могли б впливати на поширення забруднення.

# Експеримент 1. Вплив BIRTH-RATE на чисельність людей
Метою цього експерименту було визначити, як зміна народжуваності впливає на динаміку популяції людей. Початкові умови включали початкову чисельність людей 30, дві електростанції, швидкість забруднення 3 та ймовірність посадки дерев 0.05.

Всі дослідження триватимуть 200 кроків, за умови, що симуляція не закінчиться раніше. Також кожне дослідження буде проведено 3 рази, а для подальшого аналізу результатів буде використане середнє значення. Це допоможе побачити більш глибоку картину того, що відбувається.

**Результати експериментів**

| Номер експерименту | BIRTH-RATE | Кінцева кількість людей | Кінцевий рівень забруднення | Кінцева кількість дерев |
| :---: | :---: | :---: | :---: | :---: |
| 1 | 0.02 | 0 | 94.05 | 87 |
| 2 | 0.02 | 0 | 99.69 | 61 |
| 3 | 0.02 | 0 | 126.41 | 51 |
| 4 | 0.05 | 0 | 106.23 | 63 |
| 5 | 0.05 | 0 | 76.18 | 60 |
| 6 | 0.05 | 0 | 83.92 | 46 |
| 7 | 0.10 | 68 | 82.84 | 151 |
| 8 | 0.10 | 83 | 3.5 | 294 |
| 9 | 0.10 | 65 | 19.75 | 340 |
| 10 | 0.15 | 241447 | 0 | 144892 |
| 11 | 0.15 | 182522 | 0 | 108729 |
| 12 | 0.15 | 197521 | 0 | 117707 |

Очікувано, при низькому BIRTH-RATE популяція швидко зменшується і вимирає, тоді як при значеннях близьких до 0.1 популяція зберігається стабільною деякий час, а високий BIRTH-RATE призводить до швидкого зростання чисельності, що може підвищити навантаження на довкілля.
